---
title: Participativní rozpočet a otevřené město
category: dlouhodoby
topic: Otevřené město
---
Sami si můžete vybrat, do čeho město investuje a co podpoří.

Pro dlouhodobý efektivní chod města je potřeba, aby byly k dispozici maximálně transparentní informace pro všechny, kdo o ně mají zájem. Zavedeme participativní rozpočet umožňující detailní analýzu hospodaření města.

Participativní rozpočet zároveň umožní vyčlenit projekty, o jejichž realizaci rozhodnou občané svým hlasováním na internetu. Postupně zavedeme možnost přidávat jednoduše vlastní projekty splňující podmínky obecné prospěšnosti a možnost nechat hlasovat o financování takovýchto projektů.

Stejně tak považujeme pro zapojení občanů za důležité, aby veškerá data o chodu města a smlouvy byly k dispozici v otevřeném formátu. Tím budou moci vznikat aplikace na městu nezávislé. 
