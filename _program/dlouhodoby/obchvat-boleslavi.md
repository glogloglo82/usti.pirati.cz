---
title: Obchvat Boleslavi
category: dlouhodoby
topic: Infrastruktura
tags: Obchvat
---
Přeprava štěrkopísku ani tranzit na dálnici by neměl jít přes město.

To je základní filosofie, s níž prosazujeme obchvat Boleslavi. Práce na něm jsou nejpokročilejší.

Jde o napojení silnice 331 z Mělníka na “Libereckou” dálnici D10. Ta by dostala z průjezdu městem hustý provoz ze severu středních Čech, pro které boleslavský nájezd na dálnici D10 velmi pohodlný. Tím je ovšem zatěžován střed Boleslavi, když tato doprava projíždí po Mělnické a Okružní na Boleslavskou, což obnáší vliv na téměř polovinu Boleslavi. Větší stížnosti jsou ale kvůli obsluže pískovny na Borku, protože automobily odvážející odtud vytěžený písek rovněž musí projíždět přes střed Boleslavi. Kvůli tomu je v Boleslavi nadměrná prašnost.

Obchvat znamená silnici 331 ještě před vjezdem do Boleslavi (u letiště Borek) nechat Boleslav obkroužit horem, pod Jaselskými kasárnami a napojit na dálniční nájezd. Je zpracováno několik variant, všechny bohužel znovu rozřezávají Boleslav na dvě části, když ponechávají stranou rozsáhlou zahrádkářskou kolonii při Třebízského ulici a oblasti, které přímo volají po využití v rámci města.

Zároveň ovšem nelze osud obchvatu spojovat s výstavbou komerční zóny.

Zpracovat jinou variantu ale dnes už není snadno realizovatelné, protože obchvat by se dostal za území města a jeho výstavba by se tím posunula na neurčito. Jsme připraveni hledat lepší možnosti, ale zároveň nechceme čekat další desetiletí.
