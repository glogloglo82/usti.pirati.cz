---
title: Výstavba nové školy = senior domu
img: https://www.pirati.cz/_media/rp/program/me_308_taxincentives.png
category: dlouhodoby
topic: Běžný život města
---
Teď potřebujeme školu, za patnáct let dům pro seniory. Zkombinujeme to!

Demografická studie z roku 2017 ukázala na nutnost řešení kapacity ZŠ v následujících 15-20 letech. Současně město pociťuje nedostatek míst v komunitním seniorním bydlení, máme jen dva pečovatelské domy a využití Kim-Ir Sena je uvažováno spíše jako lůžkové lékařské zařízení pro seniory s trvalou péčí.

Ve světě existuje řada příkladů, kdy se školy a senior domy umísťují do jednoho areálu, využívá se jedna technologická základna pro vytápění, přípravu jídla i hygienu. Senioři pociťují přítomnost dětí jako pozitivní impuls ve svém okolí, lze dobře dělit využití zelených a sportovních ploch. Školu lze projektovat jako v budoucnu disponibilní i na bydlení a po odeznění demografického boomu, lze areál adaptovat jen na seniorské využití. Požadujeme jedno řešení obou našich problémů na začátku i konci života místního občana.

Oblast sociální péče v místě na hranici Prahy je zároveň dlouhodobě zajímavou službou, po níž roste poptávka. Brandýs má všechny předpoklady, aby stárnoucí Praze sociální služby nabízel a z toho profitoval. Proto považujeme nabídku sociálních služeb pro Brandýs za dlouhodobě důležitou.
