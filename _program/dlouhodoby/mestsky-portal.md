---
title: Městský portál a opensource
category: dlouhodoby
topic: Otevřené město
---
Maximum agendy s městem vyřešíte přes web.

Chceme minimalizovat nutnost osobního kontaktu s úřadem, ačkoliv z důvodů legislativy je někdy osobní návštěva úřadu nezbytná. Budeme postupně převádět městské agendy na městský portál, jehož vývoj budeme spoluiniciovat a jako open source předávat i dalším městům a obyvatelům, kteří se na jeho dalším rozvoji mohou spolupodílet.

Cílem je takto převést na městský portál dnes roztříštěné rezervace návštěv na úřadech, upozornění na nezbytné platby a další věci související s životem ve městě do tohoto portálu můžeme postupně integrovat. 

Otevřený portál zároveň umožní integraci třetích stran, například objednání k lékaři, rezervaci v knihovně a potenciálně řadu dalších služeb, které již dnes město a podnikatelé v něm nabízejí. Ideálem je tady "městská karta" - byť v tu dobu již "virtualizovaná", pomocí níž ve městě vyřídíte všechno možné, včetně případné identifikace.

Naplnění tohoto ideálu ale souvisí s postupující legislativou, na které se Piráti výrazně podílejí a je jejich celostátním programem.
