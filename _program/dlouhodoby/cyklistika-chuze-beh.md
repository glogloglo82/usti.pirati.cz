---
title: Na kole a pěšky po městě
category: dlouhodoby
topic: Infrastruktura
tags: Cyklistika
---
Cyklistika, chůze a běh jako dopravní alternativa i sportovní vyžití

Rozvoj a propagace cyklistiky není jen turistickým a sportovním zviditelněním regionu, může pomoci i s dopravní situací. Zklidnit ji, snížit emise, prašnost, hluk a zvýšit bezpečnost dopravy.

Chceme propojit Brandýs se Starou Boleslaví pro cyklisty nejenom mezi městskými částmi a s Labskou stezkou, ale také ve směru na Černý Most a Letňany mimo hlavní silnice (například znovuobnovením cesty Přezletice (Na Kocandě) - Popovice, propojením Brandýsa a Dřevčic chodníkem (a opravit u toho zastavení křížové cesty, než se dohodne, komu patří a kdo za to může) či propojení Brandýsa se Zelenčí polní cestou mimo hlavní silnici s cílem na vlak v Zelenči).

Ve dvojměstí počítáme se zavedením bikesharingu, podrobněji o těchto plánech píšeme ve [zvláštním článku][bikesharing].

Významně zvýšíme propagaci Zátopkových okruhů, Labské stezky a napojení na Prahu pro přespolní turisty tak, aby se dvojměstí stalo jejich oblíbenou výletní destinací, nikoliv jen průjezdní trasou. Součástí plánu je vybudování pěší lávky přes Labe v úrovni Kamenný most - River Café.

Podpoříme finančně úložny kol ve školách, abychom motivovali žáky pro dojiždění na kole, koloběžce a snížil se počet aut ráno operujících v centru města.

A samozřejmě, v momentě zprovoznění vlakotramvajové linky na Prahu podpoříme i úložiště kol na stanicích příměstské vlakotramvajové linky.

[bikesharing]: http://www.piratisestanem.cz/aktuality/bikesharing.html
