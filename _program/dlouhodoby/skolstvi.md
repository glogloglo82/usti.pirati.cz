---
title: Základní školství a předškolní zařízení
category: dlouhodoby
topic: Běžný život města
---
Podpora státních i soukromých škol, pomoc se snížením administrativy.

Populačně silné ročníky, zvyšující se atraktivita města pro mladé rodiny s dětmi, to vše zdvihá poptávku po předškolních a základních školních zařízeních a zvyšuje počet žáků v prvních třídách i čekací doby na školky nad únosnou míru. Chceme na to reagovat podporou soukromých zařízení a dále pokračujícími investicemi do rozvoje městských zařízení včetně výstavby nové školy spojené s domovem pro seniory.  Město by mělo přispívat nad běžný standard na trvale se zvyšující úroveň školství pro své obyvatele.

Budeme finančně podporovat rozvoj gramotnosti dětí i mimoškolní vzdělávání formou nejrůznějších zájmových kroužků a to jak ve spolupráci s městskými institucemi, tak se soukromníky.

Považujeme za důležité pomoci školám v zajištění prostředků na psychologické poradenství, asistenční služby a poradenství v dalším osobním rozvoji žáků i pedagogů. A pokud to půjde, budeme se snažit pomoci školám ve snížení administrativy.

Pro další rozvoj školství považujeme mimo jiné za důležité navázat přeshraniční kontakty s dalšími partnerskými městy a podporovat naše pedagogy i žáky ve výměně zkušeností se školami v zahraničí včetně výměnných pobytů.  
