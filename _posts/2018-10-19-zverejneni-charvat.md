---
category: CLANKY
title: Piráti zveřejňují rozhodnutí o pozastavení autorizace městského architekta Vladimíra Charváta
date: 2018-10-19T10:00:00.000Z
author: Lukáš Blažej
authorId: lukas.blazej    # uid nekoho z _people
image: posts/2018-10-19-charvat-rozsudek.jpg

tags:
  - magistrát
  - kauzy
---

V minulém týdnu proběhla médii zpráva, že hlavnímu architektovi města Ústí nad Labem, Ing. arch. Vladimíru Charvátovi, byla stavovským soudem pozastavena autorizace na dobu tří let (lidově „přišel o razítko“). Dosud však nikdo neměl příležitost seznámit se s rozsudkem stavovského soudu.

Čekali jsme, jak se k situaci postaví Magistrát a Ing. arch. Charvát. Vzhledem k tomu, že tisková mluvčí i hlavní architekt stále přecházejí rozsudek mlčením, rozhodli jsme se přistoupit k zveřejnění úplného znění rozsudku. Kárné provinění hlavního architekta města vedoucí k pozastavení jeho autorizace je záležitostí veřejného zájmu, o kterém má veřejnost právo být informována.

[Úplné znění rozsudku naleznete zde.](https://github.com/pirati-web/usti.pirati.cz/blob/master/assets/img/posts/Rozhodnuti-Charvat.pdf)

Autorizace byla Ing. arch. Charvátovi pozastavena pro dvě kárná provinění. Prvním proviněním bylo, že inkasoval smluvní odměnu za zakázku, kterou neprovedl, a peníze za ni nevrátil, dokud k tomu nebyl donucen rozsudkem Obvodního soudu pro Prahu 4. Druhým proviněním bylo, že se vyhýbal komunikaci s dozorčí radou ČKA tím, že měl jako sídlo architekta uvedenou adresu, na které se nenacházela ani poštovní schránka.

Stavovský soud vyhodnotil jednání Ing. arch. Charváta jako „*zcela neprofesionální, poškozující zájmy jeho klienta a nedbající povinností vůči České komoře architektů*“, jeho jednání dle soudu „*vypovídá o nezodpovědném a neprofesionálním přístupu k výkonu profese*“.

Za pozornost stojí, že v době, kdy bylo vedeno disciplinární řízení a Ing. arch. Charvát nebyl z osobních důvodů schopen dodržovat smluvní závazky, zvládl vést bakalářskou práci svého nadřízeného, náměsta Pavla Dufka z UFO. Oponentkou této práce byla Zuzana Bařtipánová z ANO a Bc. Pavel Dufek ji úspěšně obhájil.
